K získání zápočtu je třeba získat celkem 120 bodů.

V průběhu semestru budou dva zápočtové testy (na 45 minut). První (zhruba v polovině semestru) bude pokrývat část přednášky "Výroková logika", druhý (ke konci semestru) část přednášky "Predikátová logika". Za každý z testů lze získat maximálně 100 bodů. Kromě toho lze získat maximálně 20 bodů za domácí úkoly.

Na konci semestru bude možnost opravit si výsledek horšího z těchto dvou testů napsáním opravného testu (termín bude v prvních dvou týdnech zkouškového období). Žádné další opravné možnosti nebudou.

Domácí úkoly budou zadávány na cvičení. Termín odevzdání bude vždy začátek následujícího cvičení. V řešení vždy uvádějte úplný postup, všechny odpovědi zdůvodněte. Řešení odevzdejte v papírové podobě ve formátu A4. Pokud by mělo více listů, sešijte je dohromady. Řešení může být psané ručně, ale musí být rozumně čitelné. Uchovejte si kopii pro vlastní potřebu, vaše řešení bude archivováno. 

Je zakázáno o úkolu jakýmkoliv způsobem komunikovat s kýmkoliv kromě mne, vyhledávat řešení nebo nápovědy, apod. Řešení musí být zcela vaše vlastní, bez jakéhokoliv přispění nebo kontroly kohokoliv jiného. Je vaší povinností zajistit, že žádná další osoba nebude mít přístup k vašemu řešení.
